<p>Мені тринадцятий минало.
Я пас ягнята за селом.
Чи то так сонечко сіяло,
Чи так мені <tt>чого було?</tt>
Мені так любо, любо стало,
Неначе в Бога......
Уже прокликали до паю,
А я собі у бур’яні
<pre>
Молюся Богу... І не знаю,
Чого маленькому мені
Тойді так приязно молилось,
Чого так весело було.
Господнє небо, і село,
Ягня, здається, веселилось!
І сонце гріло, не пекло!
</pre>
Та недовго сонце гріло,
Недовго молилось...
Запекло, почервоніло
І рай <tt>запалило.</tt>
Мов прокинувся, дивлюся:
Село почорніло,
Боже <i>небо</i> голубеє
І те помарніло.
Поглянув я на ягнята —
Не мої <i>ягнята!</i>
Обернувся я на хати —
Нема в мене хати!
Не дав <i>мені</i> Бог нічого!..
І хлинули сльози,
Тяжкі сльози!.. <i>А дівчина</i>
При самій дорозі
Недалеко коло мене
Плоскінь вибирала,
Та й почула, що я плачу.
Прийшла, привітала,
Утирала мої сльози
І поцілувала...
Неначе сонце засіяло,
Неначе все на світі стало
<b>Моє...</b> лани, <b>гаї,</b> сади!..</p>
<p><pre>
І ми, жартуючи, погнали
Чужі ягнята до води.
Бридня!.. _'**А й досі,**'_ як згадаю,
То серце плаче та болить,
Чому Господь не дав дожить
'Малого' віку _у_ тім раю.
Умер би, орючи на ниві,
Нічого б на світі не знав.
Не був би в світі юродивим.
Людей і Бога не прокляв!
</pre></p>
